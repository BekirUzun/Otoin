# Ayarlar
Buradan programın genel ayarlarını düzenleyip programı başlatabilirsiniz. 

### Çalışma Modu
 - Normal modda bilgisayarınız açık kalır, açılış saatinde seçtiğiniz programlar çalışır.
 - Uyku modunda ise bilgisayarınızı uyku moduna alır, açılış saatinde uyandırıp seçtiğiniz programları çalıştırır.

### Açılış Saati
Seçtiğiniz programların başlatılacağı saatdir. SS:DD formatında olmalıdır (S: saat, D: dakika). Varsayılan değeri 02:10'dur

### Kapanış Saati
Seçtiğiniz programın kapatılacağı saatdir. SS:DD formatında olmalıdır (S: saat, D: dakika). Varsayılan değeri 07:50'dir

### Kapanış Eylemi
Kapanış saati geldiğinde (veya ilgili ayar aktifse indirme tamamlanınca) hangi eylemin uygulanacağını seçtiğiniz alandır. 

### İndirme Bitince Kapat
İndirmeler tamamlanınca kapanış eyleminin uygulanıp uygulanmayacağını gösterir.

### ... Dakika Bekle
Kaç dakika boyunca indirme yapılmadığında kapanış eylemi uygulanacağını belirlediğiniz yerdir. "İndirmeler tamamlanınca kapat" ayarını aktifleştirdiyseniz bu ayarı görebilirsiniz. 

### "Gizle" Butonu
Programı sistem tepsisine küçültür. Programı tekrar görüntülemek için sistem tepsisindeki (sağ altta) Otoin sembolüne tıklamanız yeterlidir.

### "Uyut" Butonu
Bilgisayarınızı tekrar uyandırmak üzere uyku moduna alır. Sadece uyku modu seçilmişse aktifleşir.

### "Başlat" Butonu
Servisi etkinleştirir. Program belirli aralıklarla saati kontrol eder ve zamanı geldiğinde işlemleri yapar. Servisin çalışabilmesi için programı kapatmamanız gerekmektedir.

# Açılacak Programlar
Bu pencereden başlangıç zamanı geldiğinde Otoin tarafından açılmasını istediğiniz programları seçebilirsiniz. 

### Listeye Program Ekleme
Otoin tarafından açılmasını istediğiniz programları eklemek için "Program Ekle" butonuna basıp istediğiniz programı ekleyebilirsiniz.

### Listeden Program Silme
Listedeki programlardan silmek istediklerinizi seçip klavyenizden "Del" tuşuna basarak veya sağ tıklayıp "Sil" seçeneğine tıklayarak silebilirsiniz.

### "Otomatik Bul" Butonu
İndirme programlarınızı (Torrent, Steam vb.) bulup listeye eklemeye çalışır. Bulma işlemi, listemizdeki programların varsayılan konumlarına bakar.

# Uyku Modu
Uyku Modunda; bilgisayarınız belirlediğiniz açılış saatinden 1 dakika önce uyandırılır. Programlar belirlediğiniz saatde açılır. 
Bu ayarı aktifleştirebilmek için  "Uyandırma zamanlayıcılarına izin ver" ayarınızın "Etkinleştir", "Oturum açmayı gerekli kıl" ayarınızın "Hiçbir zaman" olması gerekmektedir.

### Uyandırma Zamanlayıcılarını Etkinleştirme
 1) Başlat menüsündeki arama çubuguna "Güç planını düzenle" yazıp Enter'a basın.
 2) Açılan penceredeki "Gelişmiş güç ayarlarını değiştir" seçeneğine tıklayın.
 4) "Uyku" kategorisi altındaki "Uyandırma zamanlayıcılarına izin ver" ayarınının "Prize takılı" kısmını "Etkinleştir" olarak değiştirin.

### Uyandıktan Sonra Şifre Sormayı Kapatma
**Not:** Bu ayar bilgisayar açıldığındaki şifre sormayı devre dışı bırakmaz. Bilgisayarını uyku modundan uyandırıldığındaki şifre sormayı devre dışı bırakır.
 1) Başlat menüsündeki arama çubuguna "Oturum açma seçenekleri" yazıp Enter'a basın.
 2) Açılan pencereden en üstteki "Oturum açmayı gerekli kıl" seçeneğini "Hiçbir zaman" olarak değiştirin

Uyandırma zamanlayıcılarını etkinleştirdikten ve şifre sormayı kapattıktan sonra Otoin'i yeniden başlatarak uyku modunu aktifleştirebilirsiniz
